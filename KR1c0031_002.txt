# -*- mode: mandoku-view; -*-
#+TITLE: 詩經疑問
#+DATE: 2015-08-24 22:05:28.628973
#+PROPERTY: ID KR1c0031
#+PROPERTY: BASEEDITION WYG    
#+PROPERTY: JUAN 卷二
<pb:KR1c0031_WYG_002-1a>¶
欽定四庫全書¶
　詩經疑問卷二　　　　　　元　朱倬　撰¶
　　　邶風¶
變風首邶或言不與衛之并小或言本於莊姜之失位¶
異於關雎之齊家其說孰是¶
　正變之説朱子本以經無明文可考今姑從之若求¶
　其篇次之義先儒有謂變風首邶者不與衛之并小¶
　所以著其首惡也其説是矣而嚴氏又以為本於莊¶
<pb:KR1c0031_WYG_002-1b>¶
　姜之失位乃二南之變故以邶為變風之首其義亦¶
　優愚按二說相須其義始備¶
邶鄘之詩皆為衛作則列邶鄘於衛之前魏詩為晉作¶
則列魏風於唐之上編詩者似不能無意也至檜風皆¶
為鄭作又不與鄭相次何歟豈編詩之次亦皆偶然歟¶
　檜詩皆為鄭作亦蘇氏之說此鄭氏作詩譜所以先¶
　檜於鄭也歟¶
　周召邶鄘衛檜鄭齊魏唐秦陳曹豳王此鄭氏詩譜¶
<pb:KR1c0031_WYG_002-2a>¶
　次第也¶
　孔氏曰鄭譜以鄭因虢鄶之地而國之先譜鄶事然¶
　後譜鄭¶
　(闕/)¶
　¶
　　　鄘風¶
國風言命者二鄘風蝃蝀篇曰大無信也不知命也鄭¶
風羔裘篇曰彼其之子舎命不渝文王篇曰其命維新¶
<pb:KR1c0031_WYG_002-2b>¶
又曰命之不已至於文王受命維天之命命之不易雅¶
頌言命者不一其㫖同乎亦有不同乎¶
　(闕/)¶
　¶
　¶
衛文公騋牝三千則由於秉心塞淵魯僖公思馬斯臧¶
則本於思無疆馬之蕃息何與於人君之心歟¶
　(闕/)¶
<pb:KR1c0031_WYG_002-3a>¶
　¶
秉心塞淵騋牝三千衛文公之事美者如是而已駉詩¶
之頌僖公亦此義也聖人刪詩而序其次若泮水之興¶
學不以首魯頌而顧先取牧馬之富何歟¶
　(闕/)¶
　¶
　¶
干旄序以為美好善也木𤓰序以為美齊桓公也朱傳¶
<pb:KR1c0031_WYG_002-3b>¶
從干旄之好善而不從木𤓰之美齊桓彼姝者子何以¶
適知其為所指之賢人投我以木𤓰何以疑其為非指¶
齊桓歟¶
　(闕/)¶
　¶
　¶
　　　衛風¶
淇澳美武公之徳也賔之初筵武公飲酒悔過之詩也¶
<pb:KR1c0031_WYG_002-4a>¶
抑懿戒自警之詩也傳者謂三詩相表裏可得聞其義¶
歟¶
　(闕/)¶
　¶
　¶
　　　王風¶
黍離十篇盡風體也不列於雅豈無謂歟駉篇非頌體¶
也不係於風猶有說歟¶
<pb:KR1c0031_WYG_002-4b>¶
　(闕/)¶
　¶
　¶
　　　鄭風¶
　　　齊風¶
魯無風而有頌先儒既言之矣敝笱猗嗟刺魯莊之詩¶
也何以附見於齊歟何彼穠矣之詩明言齊侯之子冝¶
係之齊風矣何以繋之召南歟¶
<pb:KR1c0031_WYG_002-5a>¶
　敝笱猗嗟固以魯無風而無所附而其曰展我甥兮¶
　則詩作於齊明矣所以見於齊歟何彼穠矣係於召¶
　南朱子明言其不可曉安知非錯簡乎¶
　如楚茨十篇見於變小雅者皆錯簡也¶
猗嗟敝笱載驅諸篇皆為刺魯作何以居齊¶
　齊詩諸篇固皆曰刺魯猗嗟等篇實作於齊人故敝¶
　笱載驅小敘皆曰齊人惡桓公襄公作也至於猗嗟¶
　小敘亦曰齊人傷魯莊公作也其曰刺魯則非魯人¶
<pb:KR1c0031_WYG_002-5b>¶
　之作明矣既非魯人所作而作於齊固宜置於齊亦¶
　所以刺齊也¶
　　　魏風¶
　　　唐風¶
　　　秦風¶
詩言戎車者非一集傳皆曰兵車也秦風言小戎俴收¶
集傳曰平地任載曰大車小戎則兵車也兵車何以謂¶
之小戎歟大車兵車田車之制可得而聞歟王風所謂¶
<pb:KR1c0031_WYG_002-6a>¶
大車集傳又曰大夫之車豈大車有二歟¶
　(闕/)¶
　¶
　¶
　　　陳風¶
陳帝舜之後而杞宋夏商之後皆先代子孫也陳有風¶
矣而杞宋無風何歟秦楚皆逺方之國而呉則泰伯仲¶
雍之後也秦有風矣而呉楚無風何歟¶
<pb:KR1c0031_WYG_002-6b>¶
　杞宋無風皆先代之後廵狩不陳其詩者也杞至春¶
　秋時用夷禮而春秋薄之久矣夫子謂杞不足徴也¶
　其以是歟　秦居西周之舊都是以有風呉楚居南¶
　方之逺國斷髪文身之俗僣王猾夏之邦是以無風¶
　歟¶
　　　鄶風¶
　　　曹風¶
芃芃黍苗隂雨膏之四國有王郇伯勞之芃芃黍苗隂¶
<pb:KR1c0031_WYG_002-7a>¶
雨膏之悠悠南行召伯勞之其辭意適相類歟抑各有¶
說歟¶
　(闕/)¶
　¶
　¶
　　　豳風¶
七月一詩或以周禮籥章有豳詩豳雅豳頌而欲三分¶
是詩以當之集傳謂恐無此理或謂本有是詩而亡之¶
<pb:KR1c0031_WYG_002-7b>¶
者然歟或又謂但以七月全篇隨事而變其音節以為¶
風以為雅以為頌果可行歟或又疑以楚茨信南山甫¶
田大田為豳雅思文臣工噫嘻豐年載芟良耜等篇為¶
豳頌其說是歟非歟敢問¶
　疑後說可通故朱子於大小雅諸篇之後各言之也¶
豳風正朔如何吕氏謂三正通于民俗尚矣專為豳而¶
言歟抑兼夏商以前言之歟¶
　豳風正朔固用夏正而吕氏謂三正通于俗者盖豳¶
<pb:KR1c0031_WYG_002-8a>¶
　詩之中所謂一之日二之日三之日及十月改嵗亦¶
　有彷佛用三正之意矣而甘誓篇亦謂怠棄三正然¶
　則三正之通行又豈特豳俗而已哉¶
　張氏曰七月之詩皆以夏正為斷曹氏曰公劉正當¶
　夏時所用者夏正也¶
　時舉問東萊吕氏曰十月而曰改嵗則三正之通於¶
　民俗尚矣商周而迭用之據七月詩七月流火之類¶
　是用夏正一之日觱𤼵之類即不見用商正而吕氏¶
<pb:KR1c0031_WYG_002-8b>¶
　以舉而迭用之何也先生曰周厯夏商其未有天下¶
　之時固用夏商之正朔然其國僻逺無純臣之義又¶
　自有私記其時日者故三正皆曽用之¶
豳風既以二之日為卒嵗又以十月為改嵗何耶¶
　七月一詩專用夏正故雖於子月言一之日二之日¶
　若以建子月為正朔之意而二之日之下即曰何以¶
　卒嵗即用夏正明矣又於十月而曰改嵗則不過言¶
　嵗將終之意其辭固不若卒嵗一辭為切又雖曰改¶
<pb:KR1c0031_WYG_002-9a>¶
　嵗而繼之曰入此室處則非卒嵗明矣盖既以改嵗¶
　為卒嵗則以後乃三之日有于耜之事四之日有舉¶
　趾之事不得室處矣吕氏之說則見周人以建子為¶
　正朔實本於此故曰三正通于民俗尚矣謂雖以建¶
　子月為正月亦古有其法如甘誓言怠棄三正亦指¶
　自古有此厯法有扈廢之則吕氏之說其不專為豳¶
　風而𤼵明矣¶
　孔氏曰一之日二之日猶言一月之日二月之日一¶
<pb:KR1c0031_WYG_002-9b>¶
　之日者謂從一而終初十更有餘者還以一二紀之¶
　加於地之南方謂正南午位當東西之中所謂中星¶
　也建斗柄所指氣寒無風而寒也又按七月第一章¶
　云一之日二之日繼之曰卒嵗是以十二月為嵗終¶
　矣既以十二月為嵗終必以正月為嵗首至於十月¶
　而曰改嵗又曰入此室處乃大寒之候已至熏鼠塞¶
　户之工已備而改嵗漸近不入隩室可乎若已改嵗¶
　與卒嵗同則不宜曰入此室處矣此改嵗與卒嵗之¶
<pb:KR1c0031_WYG_002-10a>¶
　義所以不同¶
凡詩之言正朔皆夏正七月一詩集傳以夏正釋之無¶
可疑矣其餘皆言月而獨一之日二之日三之日四之¶
日不言月而言日何歟四之日以下獨不言三月又何¶
歟十月蟋蟀入我牀下之後何以即言曰為改嵗歟篇¶
中皆言夏正不終於建丑之月而終於十月滌場何歟¶
　數始於一而終於十故七月詩中言至十月而止而¶
　一陽生於子即以一之日言之况周之先公已用子¶
<pb:KR1c0031_WYG_002-10b>¶
　月紀候而後世遂以為一代之正朔此凡詩之言皆¶
　用夏正七月詩中二之日之下即言何以卒嵗非夏¶
　正歟十月之下而言曰為改嵗非三正之通于民俗¶
　歟　蠶月條桑以月令證之其為三月無疑¶
正朔田賦通於天下有天下者之常也公劉居豳必當¶
夏之盛時而一之日二之日集傳謂周之先公已用此¶
以紀候其後遂為一代之正朔徹田為糧謂周之徹法¶
自此始居夏之時而易其正朔田賦王制之所不許也¶
<pb:KR1c0031_WYG_002-11a>¶
而公劉行之何歟及大王遷岐則在商無疑矣所謂廼¶
疆廼理不知果助法乎果徹法乎¶
　正朔田賦侯國固必遵時王之制而小國僻逺或無¶
　純臣之義焉此固於傳紀無所稽而詩人咏之朱子¶
　言之庶可通其說也　徹本通貢助二法¶
周公召公皆以公劉之政化戒成王而作於召公者編¶
之大雅作於周公者係之豳風何也¶
　(闕/)¶
<pb:KR1c0031_WYG_002-11b>¶
　¶
豳風為分劉作也而篤公劉何以列之大雅鴟鴞東山¶
以下諸詩皆周公詩也何以列之豳風歟¶
　風雅之體不同此公劉一詩所以不係豳風而係之¶
　雅周公之詩無所附此鴟鴞諸作所以附見於豳風¶
　¶
　¶
　詩經疑問卷二¶
